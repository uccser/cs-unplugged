# Egy gyors kártyafordító varázslat

{image file-path="img/topics/kids-parity-trick.jpg" alt="Gyerekek használják a paritás trükköt."}

*Minden tárolt és továbbított adatelemhez további biteket adunk, hogy megelőzzük a hibákat. Megtalálod a hibát és ki tudod javítani?*

### Eszközök:

Legalább 36, de akár 100 vagy több kártya, amelyek egyik oldalon feketék, másik oldalon fehérek és körülbelül 20x20 milliméteresek (vagy bármely más, egymástól könnyen megkülönböztethető két színt is használhatunk). Üres hely a padlón vagy egy asztalon, amelyet a diákok körbe tudnak állni

### Előkészületek:

Válasszunk ki egy "varázsmestert". Ő lesz az, aki irányítja a játékot. A szerepet minden kör végén osszuk másra.

### Instrukciók:

1. A varázsmester egy asszisztens segítségével elhelyezi a kártyákat a földön, beleértve a paritás kártyákat is az utolsó sorban és oszlopban. A háló lehet bármekkora méretű, de legyen legalább 6x6-os méretű (ha nehezebbé akarjuk tenni a játékot, 10x10-es hálót is használhatunk). A rácsnak nem kell négyzet alakúnak lennie (9x8 is megfelel), de minél jobban hasonlít egy négyzetre, a trükk annál látványosabb lesz.

2. A varázsmester megkér mindenkit, hogy csukják be a szemüket és forduljanak el. Csak ő és az asszisztense láthatják, mi történik.

3. A varázsmester megkéri az asszisztensét, hogy válasszon egy kártyát, helyezzen alá egy zsetont, vagy egy kis darab papírt, majd fordítsa át a másik felére.

4. Miután ez megtörtént, a varázsmester ezt suttogja: "Kezdődjön a varázslat!", közben pedig elindít egy stopperórát. Mikor ezt a többi diák meghallja, megfordulnak és megpróbálják megtalálni a hibát.

5. Amint megtalálták a hibát, az ujjukat az orrukra teszik.

6. A varázsmester megállítja az órát és megkéri a leggyorsabb embert, hogy mutasson rá, melyik az átfordított kártya.

7. A diák rámutat a kártyára és ellenőrzi válasza helyességét a kártya átfordításával.

8. Ha helyes volt a tipp, a diák elmagyarázza, hogyan jött rá arra, melyik lap lett átfordítva.

9. A varázsmester feljegyzi, hogy ki nyerte az adott kört, és mennyi idő alatt.

10. Gyorsabb volt az előző legjobbnál?

11. Ha igen, a győztes lesz a következő asszisztens egészen addig, ameddig valaki más nem dönti meg az ő idejét is.