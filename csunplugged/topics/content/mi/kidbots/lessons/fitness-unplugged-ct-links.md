He maha ngā hononga o ngā kaupapa Whakaaro Rorohiko kei tēnei akoranga he ōrite hoki mō ngā akoranga 1, 2, hoki, nā reira, kei konei ngā whakaaro e hāngai ana ki tēnei ngohe anake.

{panel type="ct-algorithm"}

# Te Whakaaro Hātepe

Kua tautuhi, kua whai hoki ngā ākonga i te hātepe i roto i te reo waehere nā rātou anō i waihanga. I a rātou e waihanga ana i te reo waehere, mā rātou anō e whakatau he aha ngā hātepe e whakatinanahia e ō rātou tohutohu, mā rātou anō e whakatau he aha ngā momo tohutohu e tika ana.

#### He tauira hei kimihanga pea:

I mārama ngā ākonga kia whāia ngā tohutohu mai i te mauī ki te katau? I mārama rātou ki te whai i te tikanga o te koromeke kia tika?

{panel end}

{panel type="ct-abstraction"}

# Tūrehurehu

Ko ngā tohu o runga i ngā kāri, he tohu mō ngā mahi ā-tinana mā ngā ākonga e mahi hei whakapakari i ō rātou tinana; he tohu tūrehurehu mō ngā mahi tūturu.

He tūrehurehu anō te whakamahi o te tarawhiti 'hula' hei koromeke ki te whakarāpopoto i ngā tohutohu.

#### He tauira hei kimihanga pea:

I taea e ngā ākonga te whakamahi i ngā tohutohu?

{panel end}

{panel type="ct-decomposition"}

# Whakamatariki

Ko te tarawhiti 'hula' he mahinga-pūhui, arā, kō tētahi raupapa iti o ngā kāri mahi, ka whakaarohia he mahinga kotahi, engari kua hangaia ki ngā mahinga takitahi.

#### He tauira hei kimihanga pea:

I taea e ngā ākonga te whakamatariki i ngā mahinga e rua o roto i te koromeke, kātahi ka tōai i taua huinga o ngā tohutohu i ngā wā maha?

{panel end}

{panel type="ct-pattern"}

# Whakatau whānui me ngā tauira

Mā te whakatakoto i te nama ki te taha o te mahi e kitea ai e hia ngā wā ka whakamahia, he whakaahuahanga tērā o te tauira. Hei tauira, kei ēnei tohutohu "peke, peke, hikituri, peke, peke, hikituri, peke, peke hikituri" ka kitea te tauira kua tukuruatia, nā reira, ka taea te āhuahanga ēnei mahi kia 3 ngā tukunga o (2 peke, 1 hikituri).

#### He tauira hei kimihanga pea:

I whai ngā ākonga i te raupapa tika o ngā mahi, arā, ka whakamahia te mahinga tuatahi, kātahi te mahinga tuarua, kātahi ka tōaitia tērā pūhui o ngā mahi mō ngā wā i whakaritea?

{panel end}

{panel type="ct-evaluation"}

# Aromātai

I tēnei akomanga, ka taea e ngā ākonga te aromatawai i tā rātou papatono mā te tātai kia hia ngā takahanga ka whakamahia kia oti ai. I tēnei tauira, kua 10+ 5 = 15 ngā mahinga kei roto i te tarawhiti 'hula', ā, ka tōaitia kia toru ngā wā, kia eke ngā mahi ki te 45. Tāpiritia hoki ngā peke whetū e 5, ka eke ki te 50 ngā mahinga katoa.

#### He tauira hei kimihanga pea:

I kite rānei ngā ākonga, ka taea te tātai i ngā mahinga mā te tāpiri i ngā nama o roto i te koromeke, me te whakarea mā te nama kei runga i te koromeke? I taea e rātou te tātai i te kaute katoa mā te tāpiri i ngā tohutohu ō roto i te koromeke ki taua kaute?

{panel end}

{panel type="ct-logic"}

# Arorau

Ina ka kite ngā ākonga i ngā hapa o roto i te papatono, me āta titiro ki te raupapa me te mahi o ia tohutohu, kia kite ai kei hea te hapa. Me whakaaro rātou, he aha te putanga ina ka whakahaerehia ia tohutohu, ā, ki te kore e puta mai te otinga e whakaritea ai, me tautuhi rātou he aha i hē ai, ā, me pēhea te whakatika. Me whakamahi ngā ākonga i ō rātou pukenga whakaaro arorau

#### He tauira hei kimihanga pea:

Ka āta titiro ngā ākonga ki te raupapa, te tikanga, me te putanga o ia tohutohu i ia wā ka mahia? I a rātou e patuiro ana i ngā tohutohu, ka whakamahi rātou i te tikanga arorau hei whakatutuki i tēnei? Ko te hipanga ki ia tohutohu, tuatahi ko te mātai i tēnā, i tēnā, kia kite ai ina he ōrite te putanga ki ō rātou i whakaaro ai ka puta, mā te whakatairite rānei i tā rātou papatono ki tētahi papatono o mua kāore i kitea taua hapa?

{panel end}