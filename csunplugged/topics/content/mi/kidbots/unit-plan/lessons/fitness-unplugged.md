# Pakari tinana kore-rorohiko

{image file-path="img/topics/exercise.png" alt="He tamariki pakiwaituhi e whakapakari tinana ana"}

## He pātai nūnui

Ko wai mā ka hoahoa reo waehere mā te rorohiko?

## Hei tīmatanga akoako

{panel type="general"}

# He tuhipoka mō ngā rauemi

Mā ngā rōpū ākonga takitoru ngā rauemi e whakarārangihia e mātou.

{panel end}

I te rā nei, ka waihanga tātou i tā tātou ake papatono pakari tinana kore-rorohiko. I mua i te tīmatanga, me hoahoa te reo waehere kia mōhio pai ai me pēhea te mahi.

## Hei ngohe Akoranga

1. Ohia manomanotia, hei akomanga, ngā momo ngohe pakari tinana ka taea e koe te whakauru ki roto i tō reo waehere.
    
    {image file-path="img/topics/exercise-2.png" alt="He tamariki pakiwaituhi e whakapakari tinana ana" alignment="right"}
    
    He whakaaro hei whakarewa i te mahi, tae atu ki te:
    
    - Oma i te wāhi kotahi
    - Peke whetū
    - Peke retireti
    - Hopu pēke pīni

2. Mahi tahi ā-rōpū ki te tuhi pikitia kei runga i ngā kāri. Me hoahoa e koe:
    
    - He kāri "HAERE" mō te tīmatanga o te papatono
    - E whā ngā kāri, he mahi whakapakari mō ia kāri
    - He kāri e whakaatu ana i te mahi whakamutunga. Ko ētahi whakaaro:
        
        - Tū whakahīhī
        - E noho, pōkaitia ngā ringaringa
        - E tū pērā ki te karetao kua pau te hiko

3. Inānaiei, whakarārangihia ngā kāri. Ko te kāri "Haere" te kāri tuatahi, kātahi ngā kāri mō ia mahi, ka mutu ko te kāri whakamutunga. (Ko te tikanga kāore he nama e tohu mai ana e hia ngā wā mō ia mahi - mō āmuri atu tērā.)

4. Ka haere ia tīma ki te titiro ki ngā kāri a tīma kē atu kia kite ai mehemea ka taea te whakatau he aha te tikanga o ia kāri.

5. Whakawhitiwhiti whakaaro mō ngā mea i ōrite tonu, ko ēhea o ngā kāri me "ako" nā te mea kāore koe i te tino mōhio.

6. He ōrite tēnei mō ngā reo waehere rorohiko. Ka tīmata te tangata ki te ako i te reo waehere hou, he mārama ētahi mea nā te mea kua kitea kētia, engari he mea anō hei ako nā te mea kāore i te mārama ka pēhea te whakamahi i tētahi tohutohu.

7. Kātahi, whakatakotoria kia ono ngā papamā me te tarawhiti hula kia pēnei:
    
    {image file-path="img/topics/whiteboards-and-hula-hoop.png" alt="e 6 ngā papamā kua whakaritea huri noa, i roto hoki i te tarawhiti hula"}

8. Tukua te rōpū tuatahi ki te whakatakoto i tā rātou kāri "Haere" ki runga i te papamā tuatahi
    
    {image file-path="img/topics/whiteboards-and-hula-hoop-2.png" alt="e 6 ngā papamā, kua whakaritea huri noa, i roto hoki i te tarawhiti hula"}

9. Kātahi, tukuna rātou ki te whakatakoto i ā rātou kāri pakari tinana ki runga ki ngā papamā kia pēnei. Whakamārama atu i te tikanga ka tōaitia ngā mahi o roto i te tarawhiti hula (he koromeke tērā!)
    
    {image file-path="img/topics/whiteboards-and-hula-hoop-3.png" alt="e 6 ngā papamā, kua whakaritea huri noa, i roto hoki i te tarawhiti hula"}

10. Mā te kaiako e whakarite ngā tawhā. Mā te tawhā e whakaatu te roanga o tētahi mahi, e hia rānei ngā wā kia mahia. I konei, kua mōhio kē tātou, te Haere, te peke whetū (engari kāore anō kia mōhio e hia ngā peke), ki te peke retireti (engari, e hia?) ki te hopu i te pēke pīni (engari, e hia?), ā, ka mōhio hoki me tōai te peke retireti me te hopu i te pēke pīni (engari, kāore anō kia mōhio e hia ngā wā).
    
    {image file-path="img/topics/whiteboards-and-hula-hoop-4.png" alt="e 6 ngā papamā, kua whakaritea huri noa, i roto hoki i te tarawhiti hula"}

11. Tuhia ki ngā pene papamā e hia ngā wā kia mahia ia mahi. (Ākina ngā ākonga ki te whiriwhiri i ngā nama ka taea; mā te nama kei runga i te tarawhiti hula e whakarea ai ngā nama kei roto.) Mō tēnei tauira, e hia ngā wā kia tōaitia ia mahinga e rua? (I te tauira, kua whakaritea he raupapa o ngā peke retireti 10, me ngā hopunga pēke pīni e 5, ā, ka tōaitia taua mahi mō ngā wā e 3, nā reira, ka 10 retireti, ka 5 hopu, 10 retireti, 5 hopu, 10 retireti, 5 hopu).

12. Ko te wāhanga whakamutunga o te waehere, ko te tohutohu me pēhea te mutunga i te wā kua oti te ngohe papatono whakapakari tinana.
    
    {image file-path="img/topics/whiteboards-and-hula-hoop-5.png" alt="e 6 ngā papamā, kua whakaritea huri noa, i roto hoki i te tarawhiti hula"}

13. Kua oti i a tātou tā tātou papatono whakapakari tinana ināianei, kua rite mō te whakamātautau. Ka mātakitaki te Kaiwaehere kia kite ai mehemea e tika ana ngā mahi a tēnā, a tēnā. Kia mataara hoki te Kaiwhakamātau, mehemea he nama hei panoni, mehemea hoki he whakamārama anō e hiahiatia ana. Kia kī atu te Kaiwhakamātau "Haere", me tīmata te whai i ngā tohutohu o te papatono whakapakari tinana.

14. Ka pātai atu te Kaiwaehere ki te Kaiwhakamātau mehemea i kitea tētahi āhuatanga hei whakatika ake, hei whakapai ake rānei.

## Kia whakamahia ēnei akoranga

He mea nui kia tika te raupapa o te waehere. Ina ka wareware i a koe tētahi mea, ahakoa te iti, kāore pea e tika te haere o te papatono. Ko te koromeke tētahi wahanga o te papatono e tōaitia ngā tohutohu kei roto, kia tutuki ai tētahi āhuatanga (i tēnei tauira ka whakamahia ia mahinga ki te kaute o ngā wā i whakaritea). Mā te koromeke, ka taea te whakahaere i ngā tohutohu maha, i te papatono āhua poto.

## Whakaata akoako

- Matapakihia ngā wāhanga me mahitahi koutou. He aha ngā pukenga e tika ana mō te whakawhitiwhiti whakaaro mō ngā āhuatanga o te waehaere. 
- Ki tō whakaaro, he pai tēnei momo mahi mō te mahi whakapakari tinana mō tō akomanga?
- He whakaaro anō ōu mō te waihanga i ngā papatono whakapakari tinana e mahia pēnei ana?