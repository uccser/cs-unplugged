{panel type="ct-algorithm"}

# Te Whakaaro Hātepe

I tēnei kōwae ka waihanga ngā ākonga i ngā hātepe ki te 'papatono' i te karetao ki te nekeneke i tētahi mātiti. Mā te whakaaro hātepe, ka whakaakona ngā ākonga ki te whakaraupapa i ngā tohutohu hei whakaoti i tētahi mahi. Ka whakamahia he momo tohutohu motuhake mō ā rātou hātepe, ka kimi hoki i ngā ara kē mō te otinga ōrite.

{panel end}

{panel type="ct-abstraction"}

# Waitaratanga

He whakawaitara te momo 'tuhiwaehere' e mahi ana ngā ākonga i ēnei ngohe i ngā momo tuhiwaehere ka whakamahi whānuitia mō ngā rorohiko tūturu. I tēnei kōwae, ka whakamahi ngā ākonga i ngā tohutohu māmā, hei reo tuhiwaehere, ka tuhia ngā papatono ki ngā kupu māmā, ā, ka tuku aua tohutohu ā-waha ki te karetao. Nā, ka ako ngā ākonga ki te whakaraupapa i ngā papatono, ā, ka tīmata ki te hanga hātepe, engari kāore e ako i te reo tuhiwaehere i te tuatahi, kāore hoki he kupu uaua, he taputapu matatini rānei.

Ko te kōwhiringa o ngā tohutohu mō te reo tuhiwaehere, he waitaratanga anō (pērā ki te whakamahi i te reta "M", te pere rānei hei whakaahuahanga mō te tohutohu "Mauī").

Kei te ngohe 3, ka whakamahi ngā ākonga i tētahi taumata waitaratanga anō, nā te mea, ka tōaitia ētahi o ngā tohutohu kei roto i te koromeke.

{panel end}

{panel type="ct-decomposition"}

# Whakamatariki

Mō ia ngohe i tēnei kōwae ako, ka whakaharatau ngā ākonga i te whakamatariki i a rātou e wāwāhi ana i ngā nekenekehanga e tika ana mō te karetau, ki ngā tohutohu māmā, hāngai hoki ki te mahi. Ka tonoa hoki rātou kia whakapiki i ngā papatono, kia tīmata ki ngā takahanga tuatahi noa iho, whakamātauria, kātahi kia tāpiri tuhiwaehere anō ki te papatono, kia kaua rātou e anga atu ki te whakaoti i te hōpanga katoa i te wā kotahi.

{panel end}

{panel type="ct-pattern"}

# Te whakatau whānui me ngā tauira

I a ngā ākonga e tuhiwaehere ana, e hanga papatono ana rānei mō tēnei kōwae ako, he maha ngā tauira o te raupapapanga o ngā tohutohu ka kitea. Tērā pea ka kitea he huinga tohutohu e tuku ana i te karetao ki tētahi momo nekenekehanga, pērā ki te hīkoi i te tapawhā. Mēnā ka kite ngā ākonga i ēnei momo tauira, ka taea te tukurua i aua huinga tohutohu, tukurua hoki i ngā nekenekehanga o te karetao.

{panel end}

{panel type="ct-evaluation"}

# Arotakenga

Ia wā ka tuhiwaehere ngā ākonga i a rātou papatono, ā, ka whakamātautau i ērā, ka arotake hoki rātou, nā te mea ko te pātai nui ko "i haere pai te papatono?". Ia wā ka whakamātautau rātou i ā rātou papatono ka tautohu rātou mēnā kua oti te mahi, kāore rānei.

He maha ngā papatono, ka taea e ngā ākonga, mō ia kaupapa, engari, tērā pea he whāomoomo ētahi, nā te mea, he iti iho ngā takahanga. Mā ngā ākonga e whakatairite i ēnei, me te whakamārama i ō rātou whakaaro i ngā painga ake o ētahi papatono i ētahi atu.

Tērā pea ka taea te whakariterite i ngā reo tuhiwaehere. Ka tuhura tātou i te pānga o te whakaheke i te maha o ngā tohutohu; tērā pea ka taea tonutia ngā whāinga (he ōrite te āhei o te reo tuhiwaehere), engari pea ka roa ake te papatono.

{panel end}

{panel type="ct-logic"}

# Arorau

Ka whakamahi ai ngā ākonga i ō rātou pūkenga whakaaro arorau i tēnei kōwae. I a rātou e whakamahere ana i ā rātou hātepe, me āta whai e rātou ngā mahi mō ia tohutohu, arā, "i tēnei wāhi, ka aro pērā, nā reira, ki te tohutohu atu ahau kia neke ki mua e rua ngā wā, ka tae rawa ia ki tērā o ngā tapawhā". Me whai hoki e rātou tētahi tūkanga arorau ki te patuiro i ngā papatono mēnā he hapa. Me āta whai e rātou ia tohutohu, ā, ka kite i te wā ka puta te hapa, kātahi ka whakaaro me pēhea te whakatika i te hapa kia tika ai te mahi a te papatono.

{panel end}