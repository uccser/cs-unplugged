# Ngā Karetao Tamariki

Ehara i te mea, kei ngā rorohiko anake tēnei mea ko te papatono. He papatono anō kei roto i ngā pūrere maha pērā ki te waea pūkoro, ngā pūoho auahi, ngā pūrere whakapakari tinana me ngā wāhi maha o te ao. I ētahi wā, ka kīia ēnei papatono he taupānga, he pūmanawa rorohiko, he 'app' rānei. I ētahi wā kāore e tino kitea nā te mea kei roto i te pūrere pērā ki te pouaka whakaata, te mīhini horoi kākahu. Ka whakakā taua pūmanawa i te wā ka whakakā koe i te pūrere, ā, ka haere tonu tae noa ki te wā ka whakaweto koe i te pūrere. Ahakoa te maha o ngā ara hei whakamahi i ngā papatono rorohiko i tēnei ao, he ōrite te nuinga o ngā mātāpono tuhiwaehere, ka taea e ngā ākonga, ahakoa te pakeke, te hopu i ngā ariā tūturu o te tuhiwaehere e tūhuratia i tēnei ngohe.